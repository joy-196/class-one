 <html>
    <head>
<title>prothomalo </title>
    </head>
    <body>
        
</body>
<a href="https://www.prothomalo.com/bangladesh/district/khsag1ulet" target="_blank">জেলা</a>
<h1>গাজীপুর সিটি নির্বাচনে অংশ নেওয়ায় বিএনপির ২৯ নেতা আজীবন বহিষ্কার</h1>
<b>প্রতিনিধি গাজীপুর </b>
<p>প্রকাশ: ১৭ মে ২০২৩, ০১: ০১</p>
<p href="">বর্তমান সরকারের অধীনে বিএনপি আর কোনো নির্বাচনে অংশগ্রহণ করবে না, এমন সিদ্ধান্ত গ্রহণ করেছে দলটি। দলের এই সিদ্ধান্ত উপেক্ষা করে গাজীপুর সিটি করপোরেশন নির্বাচনে বিএনপির ২৯ নেতা কাউন্সিলর পদে অংশগ্রহণ করেছেন। তাঁদের সবাইকে আজীবন বহিষ্কার করেছে বিএনপি। মঙ্গলবার দলটির জ্যেষ্ঠ যুগ্ম মহাসচিব রুহুল কবির রিজভী স্বাক্ষরিত এক পত্রের মাধ্যমে এ সিদ্ধান্ত জানানো হয়।<Br><br>
 ওই পত্রে বলা হয়, ২৫ মে গাজীপুর সিটি করপোরেশন নির্বাচনে দলের সিদ্ধান্ত উপেক্ষা করে যাঁরা কাউন্সিলর হিসেবে অংশগ্রহণ করছেন, তাঁদের বিরুদ্ধে বিএনপি সাংগঠনিক ব্যবস্থা গ্রহণ করেছে। ইতিমধ্যে দলীয় শৃঙ্খলা ভঙ্গ করে নির্বাচনে প্রার্থী হওয়ার জন্য কারণ দর্শানোর নোটিশ জারি করা হলেও সংশ্লিষ্ট নেতারা কোনো সন্তোষজনক জবাব না দিয়ে বরং নির্বাচনী প্রতিদ্বন্দ্বিতায় লিপ্ত রয়েছেন। দলীয় গঠনতন্ত্র মোতাবেক নির্বাচনে অংশগ্রহণকারী ২৯ নেতাকে দল থেকে আজীবন বহিষ্কার করা হয়েছে।
</p><br>
 আজীবন বহিষ্কৃত নেতাদের তালিকায় আরও আছেন গাজীপুর মহানগর বিএনপির সদস্য আবুল হাশেম; টঙ্গী পশ্চিম থানা বিএনপির সদস্য সেলিম হোসেন; গাজীপুর মহানগর বিএনপির সাবেক সদস্য ফারুক হোসেন খান; গাজীপুর মহানগর মহিলা দলের জ্যেষ্ঠ সহসভাপতি খন্দকার নুরুন্নাহার, কেয়া শারমিন; গাজীপুর মহানগর মহিলা দলের সদস্য ফিরোজা বেগম; টঙ্গী পূর্ব থানা মহিলা দলের জ্যেষ্ঠ সহসভাপতি হাসিনা মমতাজ; ১১ নম্বর ওয়ার্ড বিএনপির সাবেক সভাপতি মো. আলম; ৩৭ নম্বর ওয়ার্ড বিএনপির সভাপতি আউয়াল সরকার; গাছা থানা বিএনপির সাবেক যুগ্ম সম্পাদক মাহফুজুর রহমান; ৪৯ নম্বর ওয়ার্ড বিএনপির যুববিষয়ক সম্পাদক মোবারক হোসেন মিলন ও টঙ্গী পশ্চিম থানা যুবদলের যুগ্ম আহ্বায়ক মো. মনিরুজ্জামান।<br><br>
 আজীবন বহিষ্কৃত নেতাদের তালিকায় আরও আছেন গাজীপুর মহানগর বিএনপির সদস্য আবুল হাশেম; টঙ্গী পশ্চিম থানা বিএনপির সদস্য সেলিম হোসেন; গাজীপুর মহানগর বিএনপির সাবেক সদস্য ফারুক হোসেন খান; গাজীপুর মহানগর মহিলা দলের জ্যেষ্ঠ সহসভাপতি খন্দকার নুরুন্নাহার, কেয়া শারমিন; গাজীপুর মহানগর মহিলা দলের সদস্য ফিরোজা বেগম; টঙ্গী পূর্ব থানা মহিলা দলের জ্যেষ্ঠ সহসভাপতি হাসিনা মমতাজ; ১১ নম্বর ওয়ার্ড বিএনপির সাবেক সভাপতি মো. আলম; ৩৭ নম্বর ওয়ার্ড বিএনপির সভাপতি আউয়াল সরকার; গাছা থানা বিএনপির সাবেক যুগ্ম সম্পাদক মাহফুজুর রহমান; ৪৯ নম্বর ওয়ার্ড বিএনপির যুববিষয়ক সম্পাদক মোবারক হোসেন মিলন ও টঙ্গী পশ্চিম থানা যুবদলের যুগ্ম আহ্বায়ক মো. মনিরুজ্জামান।

এ বিষয়ে গাজীপুর মহানগর বিএনপির সদস্যসচিব শওকত হোসেন সরকার প্রথম আলোকে বলেন, বিএনপির কেন্দ্রীয় সিদ্ধান্ত উপেক্ষা করে ৩০ জন নেতা গাজীপুর সিটি নির্বাচনে কাউন্সিলর পদে নির্বাচনে অংশগ্রহণ করেন। তাঁদের মধ্যে একজন প্রার্থিতা প্রত্যাহার করে নেন। যার কারণে মঙ্গলবার গাজীপুরের বিএনপির ২৯ জন নেতাকে আজীবন দল থেকে বহিষ্কার করার সিদ্ধান্ত নেওয়া হয়েছে।

 <br><br>
 <img src="image/photo 1.webp"width=""height =200"alt="">
</html>